### Har du jobbat med Docker eller andra virtualiseringstekniker innan?

Docker är inget jag har jobbat med innan. Jag hade inte ens hört talas om det innan det började pratas om det inför ramverk2-kursen. Annars är det väl VirtualBox som vi gjorde i Linux-kursen, har även testat det lite utanför kursen. Sen har jag kört Parallels Desktop för att köra Windows på min Mac. Har även testat på Hyper-V, det var dock väldigt lite. Så jag har testat på lite olika virtualiseringstekniker men det är inget jag har använt särskilt mycket.


### Hur ser du på möjligheterna att använda dig av Docker för att jobba med tester av ditt repo?

Just att använda Docker för att jobba med tester ser jag inte som något speciellt. Visst kan det vara bra att kunna testa ditt repo mot olika versioner av språket på ett smidigt sätt om du jobbar med en modul som du vet kommer användas på system med olika versioner. Men huvudområdet för Docker, som jag tycker, är väl att alla som jobbar på en sak ska ha exakt samma miljö på sin maskin som servern det ska deployas på? Kanske att Linux-kursen ska gå in på lite mer just Linux och hur man deployar en hemsida, och kanske redan där börja använda sig av Docker. Känns lite konstigt inslängt i den här kursen och jag tror det hade passat bättre i Linux-kursen som sagt.


### Gick allt smidigt eller stötte du på problem?

Kör ju Debian så allt gick smidigt och jag hade inga problem alls. På Linux brukar ju allt fungera direkt utan problem. Känns som Docker är något som det skulle kunna bli ganska mycket problem med på Windows om man har otur. Har själv inte testat och tänker inte göra det om jag inte blir tvingad.


### Skapade du din egen image, berätta om den?

Nej det blev inte att jag skapade en egen image. Kanske kunde vara bra för att lära sig men kände inget behov av att göra det just nu.
